Сходинки
Після святкування Дня народження Петрика Степан пішов з ним погуляти. Петрик був дуже веселий – сміявся, стрибав, бігав. Прогулюючись парком Степан з Петриком підійшли до сходів, що вели до атракціонів. Петрик почав стрибати з однієї сходинки на іншу. Причому, коли він відштовхувався не сильно, то стрибав тільки на наступну сходинку, а коли сильно – через одну.
На яку сходинку стрибне Петрик, якщо він стоїть на сходинці з номером M, а усього сходи мають N сходинок?
Вхідні дані
У єдиному рядку вхідного файлу записані через пробіл такі дані: число N (1 ≤ N ≤ 1000) – кількість сходинок на сходах, число M (0 ≤ M ≤ N)– номер сходинки на якій стоїть Петрик та символ, який означає силу з якою Петрик відштовхується: S (strongly) – сильно або W (weakly) – слабо.
Вихідні дані
У вихідний файл необхідно вивести одне єдине число – номер сходинки, на якій опиниться Петрик після стрибка.