"Все, Степан! Ти мене дістав!"
Степан нещодавно відпочивав у Японії і привіз звідти нову жувальну гумку. На першій парі в університеті він поділився гумкою зі своїм товаришем. Дочекавшись моменту, коли лектор повернувся до дошки, на рахунок "три - чотири" хлопці дружньо почали надувати бульбашки. Відомо, що Степан надуває бульбашку до максимально можливого розміру за час t1, після чого бульбашка миттєво лопається, і Степан починає надувати бульбашку заново з тією ж швидкістю. Товариш Степана робе те ж саме за час t2.
Весь цей час викладач настільки захоплений доведенням теореми, що взагалі нічого не чує. І тільки коли обидві бульбашки лопнуть одночасно, викладач почує шум і обернеться. І тоді вже точно студентам попаде на горіхи, а більше усього тому, хто приніс на пару жувальні гумки.
Визначте, скільки часу хлопці можуть насолоджуватись надуванням бульбашок, не замічені викладачем.
Наприклад, якщо t1 = 2, t2 = 3, то буде відбуватись наступне:
Степан надуває бульбашку з моменту часу t = 0 до моменту часу t = 2, потім бульбашка лопається, і він надуває бульбашку заново - з моменту часу t = 2 до моменту часу t = 4, а потім ще раз - з моменту часу t = 4 до t = 6.
Товариш Степана надуває бульбашку з t = 0 до t = 3 і ще раз з t = 3 до t = 6.
В момент часу t = 6 бульбашки лопаються одночасно в обох студентів, викладач повертається і каже: "Все, Степан! Ти мене дістав!".
Формат вхідних даних: Перший рядок вхідного файлу містить два цілих числа t1, t2 (1 ≤ t1, t2 ≤ 109).
Формат вихідних даних: Вихідний файл повинен містити одне ціле число - час, протягом якого Степан з товаришем можуть насолоджуватись надуванням бульбашок.